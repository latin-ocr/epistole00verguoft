Erisronn 135

id segniciei meae imputa, tum etiam quia per plures dieS, hinc absens sui, dum il-
liricos sinus patriae ¹ dulcore reviserem. Huc vero veniens multis circa studii nostri
principium, velut in quibuscumque rebus accidit, occupationibus impeditus, vix mihi
suffeci. Nunc tandem, pacatis aliquantulum studiis, demolitisque animis, proposueram
crebrius ² tecum loqui, et in litteris meis tecum non vulgariter fabulari. Sed ecce aliud
non leve dispendium omnem bonum animum removit ab otio (ita enim fit, ut eo ple-
rumque ad deterius disponamur quod bonorum habituum, bonorum item studiorum
causa esse debuerat), gravis videlicet ac atrocissima pestis, quae prius quidem hic
paulatim serpere, nunc vero caepit acrius desaevire. Haec animum meum subvertit,
et ad diversa compulit humano terrore discedere cupientem et suo honore manere
volentem. Ad hoc compello te virum bonum (medicum et nostri temporis phisicum
abesse ³ volo), quidnam arbitrandum sit, tantarum cladium, tot quotidie malorum,
nostro saeculo ingruentium, causam fore, -— quot et quanta vix unquam alio saeculo
accidisse credi possit. Instant ⁴ gravissimae guerrae et undique circumstant, proximo
metus earum fere sua radice pejores. Quae, etsi pestilentissimae sint, et innumerabi-
les homines obruant, urbes plurimas evertant, plerumque tamen eis et vallorum ro-
bore, et viribus et multitudiue pugilum obviatur. Huic autem atrocissimo malorum
nullis viribus, nullo ingenio, obsisti potest, quo minus quisque, quem sua sors tetige-
rit, inremediabili morbo depereat. Si igitur haec a divina natura provenire dixeris,
nostra scelera vindicante, tecum indubitate sentiam, quae saeculum hoc, non plum-
beum, sed terreum, fictile, imo arenosum, et ad quodlibet nefas pronum, ulciscitur.
Quid ergo faciendum est? Fugiendum ne? Fugiendum equidem a vitae cupidis. Cer-
tum est enim, quod Deus haec loca vexat, non autem illa. Itidem me facere pusil-
lanimitas cogit et hominum comunis opinio. Credo itaque, quod post paucos dies Fa-
ventiae me videbis. Satius tamen rationis inductu puto virtuose et innoxie vivendo
mortem contemnere, et exitum, quem divina providentia dederit, virili animo tole-
rare; quae vix mihi, ut verum fatear, persuadere scio. Interim tamen sic ago, sic
me ad negotium colligo, ut, etsi mors instet, vix mihi suppetat otium moriendi.
Vale, vir optime.

¹ PP. senza patriae ³ adesse?
’θ ΡΡ. senza erebrius ⁴ PP. Instat

