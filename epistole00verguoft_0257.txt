nrisrom 189

CXXIII.

LUDOVICO BUZACHARENO¹ S. P. D.

Jusrmorom ix JUL11 1412 ‘²

(Bmp. 9 t.: — Ram. 2). 63, — Gr. c. 157; — PM. e. 70 t. — PP. n. 95.)

Terentius meus queritur ³, quod ⁴ otio apud me assuetus et semper inter aequales
suOS, imbellem turbam, versatus, nunc apud te contra morem inter arma peregri-
nari compellitur. Quodque quaerelam facit justiorem, senectutem jam admodum
gravem allegat, ut ea aetate ad militandum cogatur primum, qua caeteri desinant
militare ⁵, quaque veterani militiae sacramento jam ante soluti sunt. Nam etsi dissi-
mulare conetur {etatem (quod plerique faciunt senum quibus juvenilis est animus),
facile tamen facies rugosa ac pallida ⁶, totumque corpus veternosum longaevum illum
ac paene decrepitum declarant. Experitur autem, obesse nunc sibi aut certe nihil
prodesse affectatam illam munditiem aut ⁷ venustiorem habitum, quibus praeter aetatis
congruentiam componi se passus est, sine quibus vix cuiquam ⁸ aut⁹ non nisi paucis
qui illum norunt, ad colloquium, ne dicam in contubernium, admitteretur. Etsi igitur
obsequi magnopere tibi desiderat, qui ex eo numero es qui minime illum spernant,
labores tamen militiae bellique pericula senem insuetumque deterrent. Tecto enim
contineri intra ¹⁰ moenia tuta solitus, omnia nunc timet, quibus esse militia obsessa
solet, hinc caeli intemperiem, illinc hostium gladios, hinc ¹¹ furum insidias, inde do-
mesticorum vim, qui postremus haud postremus est illi metus. Leviter enim a me
tractari solitus pro reverentia aetatis, nunc servorum, quorum omnium abunde mores
atque ingenia novit, improbas manus veretur, ne, vel discissa per ludibrium veste,
obductaque lituris facie, risu pateat adolescentibus, vel inter armorum repentinos
motus illinc in suam sedem prohibitus redire, quum praeter te ,vix cuique ¹⁸² in alienam
domum diverteret, nemini sit sive quod insuetus belli sive qu0d¹³ alienus. Quum
tuum tu ¹⁴ Terentium, et :etate et viribus validum, ne inter arma periclitaretur,
domum remiseris ¹⁵ aequum est, ut. celeriter et cum tuto commeatu ¹⁶ meum ad me re-
mittas. Vale.

¹ PM. Bzwaclcarino. Ram claro viro chclovico ⁹ Gr. ac

Bueacczrino ¹0 Cosi Reff. PP. Gr. et intra
² Ram. idibus julii 1412 ¹¹ Gr. hic
³ PP. quoeritur. Gr. omette la parola ¹² Refl'. Gr. ut is in
⁴ PP. quia ¹³ Gr. quod
⁵ Gr. militari ¹⁴ Gr. senza tu
⁶ Gr. placida ¹⁵ Gr. remiserit
⁷ Gr. ιισ ¹⁶ Gr, tuto commeatu

⁸ PP. cuique

