74 P. P. masmim

est, ut ille amicum me et velit et ita appellet. Cui me literis tui crebro commen-
datum fao obsecro. Quam primum pestis hue se se intulerit, certum est mihi ad te
iter. Dominus Franciscus plurimum salutare te jubet. Si quid in principio gravius
dixi, ne mirere. Visus enim sum mihi ipsi hodie prudentior solit0; tibi videbor for-
tasse loquacior. Vale.

LIV.

PEREGRINO DE ZAMBECHARIIS S. D.
PADUAE, 1 FEBRUARH, 1391.
(Br.p. 64 t.; — PM. c. 127; —— ΡΡ. n. 13.)

Injurius amicitiae videri possem, vir egregie, si post conceptos mutuo affectus
caritatis, post dulcia colloquia, postque suavissimas conversationes, nunc absens ejus
munera praetermitterem. Ea enim vera amicitia, in unaquaque conditione sua, jura
deposcens, ut a praesentibus amicis, sic et ab absentibus officia sua exigit, imperio-
saque praecipit, ut nullum tempus, nullam partem vitae nostrae suis muneribus
vacuam sinamus. Duo autem sunt, ut plenissime nosti, ejus officia, -— unum amicis
invicem bene facere, quod hinc animi fiducia petendo, hinc liberaliter dando con-
sumitur, — alterum colloqui, et mutuas animi affectiones exprimere, quod inter prae—
sentes coeundo‚ convivendo, conversandoque fit, inter absentes autem alterum alteri
scribendo, et fidelibus literis colloquendo. Inter haec igitur officia, primum, pro tem-
pore, vacuum nobis est. Neque enim tu meo, qui plenus es rerum et gloriae, bene-
ficio indiges: neque ego nunc tuo, qui quantmn mihi sat est habeo, habeoque quan—
tum quietum me et contentum efficit. Si lamen (ne res tuas reppelli credas) neces-
sitas urgeret, viam ad liberalitatis tuae praesidia notam habeo. Reliquum itaque
amicitiae officium prosequendum est, suumque ei, non indebite, more dandum. Coram
confabulari et voce dicere, utriusque absentia prohibet. Quod non scribamus, non
colloquamur absentes, nulla poterit prohibere distantia. 1 Primum autem mihi dicen-
dum, — quo plurimum, plurimumque delector, — est, quod possum vere dicere (quan-
ticumque tu amicitiam meam facias): Peregrini benivolus et, si virtus mea patiatur,
amicus sum. Magna si quidem voluptas est mihi, et singulare donum, cum in ali-
cujus clari viri, quamvis fortassis immeritus, benevolentiam acceptor; nulloque alio
argumento de me mihi bonam spem facio, quam quod ab his judiciis hominum lau-
datum, dilectumque me scio. Inter praecipuos autem hujusmodi viros, tu unus es,
quem judicem, amatorem, correctoremque rerum mearum esse volo. Animum tibi
do, claustra resera, scrutare affectus, effuga, ingere, corrige ². Componatur ut jubes,
artificemque tuo (ut est apud Persium) ducat sub pollice vultum ³. Insuper, ne quid

1 Nei codici questo periodo ο manca di pun- 2 ΡΡ. corriqe, artificemque
teggiatura e di parentesi, od lia quella di- ³ Sat. V, v. 40
versa da quella che ho adottato.

 

