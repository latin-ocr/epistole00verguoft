amsrom: 171

molestissima. Nam, ut mirum est, in homine uno tot eximias dotes, quot quantaeque
in eo erant, convenire, ita, cum illos qui ita sunt praediti excedere contingit e vita,
ingens est superstitibus posterisque ea jactura. Quot enim existimamus. ingenio
magno¹ dotatos et ad praeclara studia totis animis arrectos ¹², ejus nunc obitu, in se
torpuisse, speque omni jam ante concepta decidisse. Qui nisi vel vi propria, magis
autem divina ope subleventur, praestans eorum ingenium aut marcescat otio necesse
est, vel illiberalibus studiis traditum vilescat. Nam omnes quidem, qui (licendi exer-
citationi operam ullam dabant, hi vel ab eo exercitati aut exemplo ejus adducti
proficiebant. Erat enim comunis omnium magister. qui haec aut omnino ulla bonarum
artium studia sequerentur. Ad quem unum omnes dubiorum suorum indicia, labo-
rumque judicia referebant. Quo ipso in homino cum mirarer summum ingenium
excellentemque doctrinam, non minus tamen suavitatem morum humanissimumque
vitae consuetudinem et mirabar et amplectebar animo. Nec visus est- mihi quisquam
omni mea memoria, qui tam apte eximiam gravitatem morum cum summa facilitate
miscuisset. Quocum, si quid tractandum esset serii, nihil eo gravius reperiri poterat.
Sin strenue quid agendum, nullus usquam diligentior, —— si feriandum, nemo jocosior.
Apud quem et sanum consilium et promptum auxilium omnibus patebat, aeque civi
peregrinoque, dum ulla modo virtutis spes eluceret in eo. Itaque merito omnes ³,
quacumque auditum est Colucij nomen, ut coluere viventem, ita defuncti ejus me—
moriam summis efferunt laudibus. Quod vero propriae ad eam urbem attinet, non
fuit, patrum memoria, quisquam suorum civium, cui tantum Florentia deberet ⁴,
sive pace sive bello, quantum Colucio. Nusquam enim latina oratio nota est, ubi
nou sit Colucii nomen clarum. Nusquam Colucius cognitus, quin et eo quoque nomine
patriae fama celebretur. Cujus ipsae epistolae pro multis saepe millibus armatorum
adversus hostem valuerunt. Quod⁵ et questi sunt aliquando hi quibus res fuit cum
Florentinis bello decernenda, paene plus obfuisse eis Colucj epistolas, quam Floren—
tinorum exercitus Itaque, si, quemadmodum praesentis funus omni honore studioque
celebravere, ita, jam deposito, monumentum pro dignitate viri, proque urbis ampli-
tudine, statuent, rem quidem facient a se debitam et ad suam eorum gloriam ma-
gnopere pertinentem, Colucio vero ne utique necessariam ⁶, qui praeclaris operibus
scribendis, multisque librorum voluminibus editis, memoriam suam in longum aevum
posteritati commendavit. Ex quibus scire per te cupio quid extet, et quam spem das
exemplarium habendorum. Scire enim rebus ejus adficior, et gloriae hominis faveo,
qui non modo excellenter doctus, verum et singulariter vir bonus semper est visus
mihi. quue te ita sentire haud difficile intellexi. Quamobrem indignum nunc ratus
sum, apud te maxime, et eo loci constitutum, silentio eum praeterire, quem tanti,
et juditio et desiderio, semper fecimus. Vale.

¹ PP. ingenue: nam ⁴ PP. doleret
² Adriqere, dirizzare in alto, animare, eccitare ⁵ Quod per laonde
³ PP. omnis ⁶ Pr. necessarium

